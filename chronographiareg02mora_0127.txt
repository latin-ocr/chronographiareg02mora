1340] CHRONOGRAPHIA REGUM FRANCORUM. 115

Gerardus de Sapegnies¹ esset castellanus castelli, qui
socius ejus pluries in armis fuerat, tantum fecit quod
locutus est ei ; et post plura verba persuasit ei reddere
castellum duci et darentur sibi decem milia florinen-
sium (sic) et quod pro sui honore requireret octo dies
induciarum, causa petendi succursum a comite Hano-
nie et quod veniret ad solvendum obsidionem3 quod
si non faceret, ipse et ceteri soldarii, finitis induciis,
exirent et redderent castellum duci. Tamdem (sic)
vero mutuo promiserunt sibi respondere, habito con-
silio super hoc.

Cumque uterque suam partem sibi attraxisset et
rursus convenirent, sigillatis litteris induciarum octo
dierum, modo quo supra, castellanus, dimisso domino
de Scaillone in hostiagio, abiit ad comitem Hanonie,
qui tunc erat in castro suo de Montibus, et dixit ei
quod plus non valerent tollerare multitudinem Franco-
rum, qui cotidie augebantur et quod hujus causa duci
promiserant reddere castellum, nisi ipse infra dies
octo tolleret obsidionem.

Quo audito comes, repletus furore magno, dixit ei
quod considerata fortitudine castelli et provisionibus
ad superhabundanciam, atque paucis assultibus, si
castellum redderet, quandocumque teneret, eum face-
ret in patibulo suspendi. Et Gerardus regressus est
Valencianas et inde ad Escaudeuvre.

Deinde finitis octo diebus, tradidit castellum duci
ac recepit decem milia florenorum cum precio provi—
sionum ibidem existencium, et cum aliis soldariis,

1. Froissart ecrit Gerard de Sassegnies (ed. Luce, t. II, p. 19
et 20).

