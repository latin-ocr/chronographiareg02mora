78 CHRONOGRAPHIA REGUM FRANCORUM. [1339

Porro duce Lincastrie cum acie sua et aliis villam
assultibus impugnante, magna resistencia sibi sacta
est, ut multi occiderentur3 et adhuc plures occisi fuis-
sent, nisi rex Anglie superveniens, inhibuisset eis
assultum, ut magis uniti et validiores essent, si rex
Francie eos debellaret. Deinde venit patriam devas-
tando ad Moncellum Sancti Quintini1‚ ubi castra sua
metatus est.

Eodem tempore advenerat in Franciam J ohannes, dux
Atheniensis atque Brienne in Campania Francie, ortus
ex stirpe Johannis, condam regis J herosolimitani, comi-
tis Briennensis, de quo suo loco superius est relatum.
Hic autem dux, de ducatu suo non gaudebat : nam
temporibus patris sui et matris sue que erat ex pro-
genie illorum de Castellione in Francia, duo Cathalani
pirate, unus vocatus Rogerus de Loria et alter Ermen-
galdus, in glomerosa multitudine Athenas applicantes,
non solum Athenas aggressi sunt, sed totum ducatum
hostiliter invadentes, ipsum tandem patri suo eripien-
tes, eumdem decollaverunt.

Quo facto, ducissa, uxor sua pregnans cum unica
filia sua admodum parvula, per mare parvo navigio
fugiens, tandem ad quemdam portum sui comitatus
Conversanensis2‚ dictum Tore, applicuit, ubi statim
post omnimodis doloribus stimulata filium peperit,
scilicet prenominatum Johannem, ducem Athenarum,
predictorum comitatuum comitem.

Hic postmodum educatus et novus miles effectus,
cum maxima milicia contra patris sui occisores de

1. Mont-Saint-Quentin, Somme, arrondissement et canton de
peronne, commune d'Allaines.
²2. Conversano, en Italic, dans la province de Bari delle Puglie.

