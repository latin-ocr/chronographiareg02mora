152 CHRONOGRAPHIA REGUM FRANCORUM. [1340

dam obsidionem Tornacensem sicut promiserat, Tor-
nacenses elegerunt duos burgenses quibus injunxerunt
ire ad regem Francie et eidem exprimere statum suum
atque defectum et miseriam principum et baronum
suorum. Qui venientes et assistentes coram rege, dixe-
runt ei qualiter principes et barones sui, unacum
omnibus de civitate, fame in brevi perirent et civitas
caperetur nisi festinum subsidium eis conferret. Insu-
per dixerunt ei quod comes Faxi (sic) voluerat exire
de civitate, malens occidi quam fame periclitari et quod
milicia nobilis existens in civitate mirabatur quare tan-
tum tardabat eis succurrere.

Quibus rex iratus respondit quod cito liberaret eos,
quia magnum honorem fecerant sibi, atque redderet
eis leges quas abstulerat eis et tolleret gubernatorem
quem posuerat. Idcirco rex instancia burgensium misit
proprios nuncios Tornacum unacum eis, ut diceret Tor-
nacensibus quod in brevi succurreret eis et quod tri-
buerent soldariis suis victualia et bene solverentur ab
eo. Qui ita fecerunt.

Cum etiam hec scirentur ab Anglicis‚ rex Anglie
dixit quod hoc non fieret, sed prius civitatem destrue-
ret. Dum ergo in tentorio suo de hac materia loque-
retur duci Brabancie‚ Jacobus de Arthevella ibidem
assistens, dixit ei quod preter eum ceteri principes
multos assultus fecerant contra civitatem et quod ipse
minus omnibus fecerat. Quidam vero miles ducis Bra-
bancie, hoc audiens, cum ira dixit ei quod cessaret a
talibus et iret Gandavum ad conficiendum mies et
quod tali homini non pertineret tantum dominium.
Quem statim ,Iacobus de hasta seu securi percussit et
occidit.

