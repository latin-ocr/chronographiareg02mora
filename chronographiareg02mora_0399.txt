CHRONOGRAPHIA REGUM FRANCORUM. 387

per civitates utriusque regni, Hispanie videlicet et
Castelle abiit, que se reddiderunt ei salvis eorum vitis,
magna festa faciendo; sed postmodum crudeliter eos
decollari faciebat et quasi tirannus populum suum
destruebat. Et quia stipendia que Petrus principi debe-
bat pro suo viagio ac promissa idem Petrus eidem
principi minime solvit, Petrum princeps totaliter dimi-
sit. Odenehen et Balbus per redemptionem sunt libe-
rati. Henricus cum duobus sociis pedes abiit in Arra-
goniam‚ ubi rex ei magnum vultum fecit. Postmodum
inde Burdegalam adivit, ubi Bertrandum reperit et
cum eo colloquium habuit. Exin ad Villam Novam
prope Avinionem perrexit, ubi ducem Andegavensem
invenit qui sibi dona non modica dedit, indeque Avi-
nionem properavit, ubi Papa sibi maximum vultum
fecit. Et ambo ei fecerunt auxilium non modicum gen-
cium armigerarum et tracti.

Henricus in Hispaniam rediit et Toletum obsidione
cinxit. Bertrandus fuit ad redemptionem positus3
cujus redemptionis precium ascendit ad sommam
Lx milia dupplorum auri pro principe Wallie‚ tali con-
ventione quod ipse se non armaret donec integraliter
dictam redemptionem suam solveret. Bertrandus ad
querendam prefatam redemptionem iter arripuit et
inter eundum, ducem Andegavensem ante Tarrasco-
nem in Provincia in obsidione sua invenit3 quam suis
dulcibus verbis inermis eidem duci reddi fecit et inde
Burdegalam rediit et suam redemptionem solvit.

Bertrandus et cum eo OliverUS‚ frater ejus, Olive-
rus de Mauny, Alanus de Mauny et quidam alii, apud
Molendinos in Hispania properarunt et magnam par—

