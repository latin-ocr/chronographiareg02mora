58 CHRONOGRAPHIA REGUM FRANCORUM. [1339

genses introducerent3 sed quidam amici comitis, quos
ibidem habebat, revelaverunt ei antequam deberet
intrare lectum⁴. Comes ergo misit sine mora ad sin-
gula hospicia, ut omnes se armarent, nec se festinare
tantum potuit, quin portam contra eum clausam rep-
perisset· et tunc exierunt homines comitis et ruperunt
flagellum de porta cum violencia. Illi vero qui superius
erant, proiciebant lapides inferius et fortiter se deffen-
derunt. Tandem enim porta aperta, comes cum magna
parte suorum exierunt. Per aliam vero portam intra-
verunt Brugenses, et omnes quos de parte comitis
reperiebant gladio cedebant; capti sunt autem ibi
dominus Matheus de Bours et dominus Ingerrannus
Havvelli. Omnes autem qui cum comite erant, victi
fugerunt, retro se relinquentes mulieres et pueros.

Comes ergo videns quod totum amiserat, cum
festinatione reversus est ad Sanctum Audomarum et
cum eo circiter centum homines armorum2, ibique
emit pannos, quoniam nichil asportaverat, nisi tantum
arma sua ac dimiserat sigillum suum et omnia que
habebat. Postea abiit ad regem Francie et narravit ei
omnia que acciderant t quod cum rex audisset, mul-
tum perturbatus est.

Et Jacobus de Artevella cum tribus villis miserunt
multos homines armorum in partes extremas Flandrie
ac comburi fecerunt omnes domus sibi adversancium
qui cum comite erant. Rex autem Francie multum
irascebatur contra Flamingos, qui subjecti ejus esse

1. 1⁶2 fevrier 1339 (n. st.).

⁶2. C'est evidemmcnt a tort qu’une des redactions des Anciennes
chroniqucs dc Flandre (Istore ct croniques dc flandros, t. I, p. 370,
note) parle d'une escortc d* « environ vc hommes. ι)

