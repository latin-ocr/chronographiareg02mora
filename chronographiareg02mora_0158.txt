‘l 41¹, CHRONOGRAPHIA REGUM FRANCORUM. [1340

misit ejusque caput per frontem et cerebrum perfora-
vit ε de quo ictu cadens, statim erectus est a quodam
nepote suo, nomine Guillelmo, qui dixit ei quod eum
vindicaret. Petrus vero super hoc verbo gavisus, apo-
diavit se super lanceam suam, dicens quod inde non
discederet donec vindicatus esset, et rogans nepotem
suum ut se expediret. Subitoque Guillelmus animose
pressuram ingrediens, dicto Richardo apropinquavit,
quem cum manibus arripiens, levavit loricam ejus et
cultello suo ventrem ejus penetravit ε qui cadens de
equo cecidit in terram et mortuus est. Anglici vero
collegerunt eum et tulerunt ad castra sua.

Deinde cum Tornacenses clamoribus derisoriis
Anglicos prosequerentur, ilico regressi civitatem,
acrius quam ante aggressi sunt3 qui autem erant in
vilia fortiter se deffenderunt, ita ut Anglici redirent
ad castra, multum plangentes dictum Richardum de
Limosino quem rex Anglie perfecte diligebat.

Tornaeenses etiam, firmatis portis, regressi sunt
unusquisque ad hospicia sua et Petrum de Roussillone
cum magnis lamentationibus, ejus celebratis exequiis,
honorifice tumulaverunt ad Sanctum Franciscum.

Eodem tempore, Tornacenses valde dubitabant quia,
ut dicebatur, rex Anglie juraverat se nunquam reces-
surum, donec caperet civitatem ct ejus inhabitantes
vivos aut mortuos haberet cum principibus ibidem
existentibus, scilicet comitibus Faxi (sie) ct Petragori-
censi et vicecomite Narbonensi, qui destruxerant
Vasconiam, et conestabulario Augi et filio suo, comite
Guisnensi, cum marescallo Bertrando qui succenderant
Grenesim.

Idcirco rex Anglie fecit opponi muris civitatis ingenia

