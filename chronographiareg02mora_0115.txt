1340] GHRONOGRAPHIA REGUM FRANCORUM.. 103

riensem, dominum suum, captum, pari via fugam
eligens, venit ad Jacobum de Arthevella, qui cum
exercitu suo apud Chinum super Scaldum expectabat
dictos Anglicos3 et narrato infortunio ipsorum, roga-
vit eum ex parte domini sui quod poneret in loco
securo unum dolium strelingorum, tentorium ejus et
ceteras res suas· Quo audito, Flamingi statim ruperunt
dolium et argentum quod intus erat penitus rapue-
runt nec inde aliquam restitutionem comiti fecerunt.

‚Iacobus quoque de Arthevella predictorum verita-
tem agnoscens‚ tristatus est valde, advocansque Fla-
mingos, dixit eis quod sibi displiceret de casu dicto-
rum principum et quod , considerata frigoris asperitate,
bonum esset eis regredi in Flandriam et expectare
regem Anglie qui post finem maii debebat venire,
post cujus adventum eos in unum revocaret ad obsi-
dendum Tornacum. Qui mox egressi reversi sunt. in
Flandriam, unusquisque in domum suam1.

Porro dominus de Robais, Petrus de Rossillone,
Johannes de Curtraco, prepositus de Insulis cum majo-
ribus burgensibus, duxerunt dictos captivos Parisius
ad regem Francie3 qui jocunde suscipiens eos de
manibus eorum, jussit eos incarcerari in Castelleto ac
concessit eorum singulis dona quamplurima.

Comes autem Allectionensis jussit abscidi caput
Percheval d’Aubrequin eo quod libratam vestium sua-
rum sumpserat, necnon commissus fuerat in munitio-
nibus regis‚ ratione cujus solidos a rege acceperat et
tamen, sine licencia secedens, servierat regi Anglie2.

1. Cf. Froissart, ed. Luce, t. H, p. vt.
2. La chronique a laquelle J‘ai deja fait des emprunts cite,
parmi les prisonniers faits en meme temps que les comtes de

