118 CHRONOGRAPHIA REGUM FRANCORUM. [1340

sine suorum amissione remeavit ad exercitum Fran-
corum. Comes autem Hanonie, videns quod eum
attingere non posset, non modicum super hoc dolens,
itinere resumpto, in patriam suam regressus est.

Richardus quoque de LimosinO, capitaneus castelli
et qui cum eo erant, considerantes recessum comitis
jugemque impugnationem Francorum atque murorum
castelli confractionem, insuper maxime hesitantes ne
caperentur a Gallicis illa die, habito consilio quali-
ter possent salvari, magnam resistencie apparenciam
ostenderunt Gallicis, ut eorum intencio melius cela-
retur.

Deinde in noctis medio, pinguedine et oleo trabes
castelli unxerunt, igneque inposito, sine mora secrete
intraverunt ssuvium in batellis quos providerant, ac
egredientes fugerunt ad comitem. Qui autem vigila-
bant in exercitu Francorum, percipientes flammam
infra castellum, multum pavefacti, clamaverunt ad
arma : moxque exercitu ad hunc clamorem experge-
facto, omnes convenerunt ad castellum et bene vide-
runt qualiter Anglici fugerant ac ignem accenderant¹.
Ex hoc autem rex valde contristatus, jussit eos inse-
qui, illi vero se tantum elongaverant de nocte quod
in crastinum venerunt ad comitem, qui abiens ad suum
castrum de Montibus, ibidem facto magno prandio,
remisit suos barones, dicens eis quod in brevi eos
remandaret et quod semper parati essent venire ad
mandatum suum ε qui ita promiserunt. Et comes abiit
in Flandriam, ibique expectavit regem Anglie.

Rex autem Francie, tristis de evasione Anglicorum

l. Cf. Froissurt, ed. Luce, t. ΙΙ, p. xw.

