1340] CHRONOGRAPHIA REGUM FRANCORUM. 117
erigi et proici (sio) lapides nocte dieque, quibus menia
fracta sunt, domorumque tecta prorsus in terra dejecta.

Dum autem illi de castello ob sui castelli fractio-
nem multum expavescerent, quamvis fortiter resiste-
rent contra illos de exercitu, comes Hanonie‚ congre-
gatis in sua patria multis de Flandria‚ Brabancia,
Almania, Gheldria, Julioco et de Falcomonte, accessit
versus Thunum Episcopi ad succurrendum illis de
castello, castraque metatus est ita prope Francos,
quod nichil erat inter illos nisi prata et fluvius3 et
veniebant quandoque de una parte super alios et com-
mitebant (sic) inter se multa certamina : in quorum
uno Philippus, ducis Burgundie filius, miles effec-
tus est.

Deinde comes Hanonie, habito consilio cum duce
Brabancie, comite Gueldrie et aliis majoribus sui exer-
citus, misit unum militem ad ducem Normannie, qui
diceret ei quod, si auderet, bellum sibi annueret, alio-
quin dimitteret castellum et rediret in Franciam. Dux
autem, consilio regis, patris sui, mandavit comiti per
dictum militem quod non annueret sibi bellum, nec
recederet a castelli obsidione, donec ipsum funditus
evulsum cerneret et qui erant infra captivos haberet.

Quo audito, comes non modicum contristatus est3
post paululum receperat litteras a rege Anglie quod
abiret obviam ei in Flandriam, quo in brevi venturus
erat : idcirco cum exercitu suo recessit et abiit in
Hanoniam et exercitus ejus sequens eum. Dum enim
recederent, vicecomes de Thoarco, sciens eorum reces-
sum, cum suis hominibus armorum sequens eos, cau-
dam Hanoniensium aggressus est multosque cx eis
occidit, cumque exercitus commoveretur, vicecomes

